<!DOCTYPE html>
<html lang="cs">
<head>
    <meta charset="UTF-8">
    <title>Praktické rady pro elektronická razítka</title>
</head>
<body>
    <h1>Praktické rady pro elektronická razítka</h1>
    
    <p class="intro">Toto je čtvrtý a poslední díl mé minisérie o časových razítkách a eIDAS normách. Uvádím tady několik doporučení ohledně toho, jak věci dělat levně a bezpečně.</p>

    <h2>Nástroje</h2>

    <p>Pokud pracujete v pythonu, je tady open source knihovna <a href="https://pypi.org/project/pyHanko/">pyHanko</a> která implementuje běžně potřebné věci kolem elektronických podpisů a razítek.</p>

    <p>U mnoha podepsaných dokumentů stačí i krátkodobá ověřitelnost B-B, bez certifikovaného časového razítka. Příklady: komunikace s úřady, záruka na zboží s omezenou dobou platnosti apod.</p>
    
    <p>Pokud už kvalifikované časové razítko potřebujete, doporučuji estonskou firmu <A href="https://timestamping.skidsolutions.eu/">SK ID Solutions</A> která prodává kvalifikovaná razítka výrazně levněji než čeští prodejci. Cena jednoho časového razítka se tam pohybuje od 15 haléřů do 1 koruny. (Nejsem s nima nijak spojen, jen jsem to vygooglil a porovnal ceny.)

    <p>V malém množství poskytuje kvalifikovaná časová razítka zdarma firma Sectigo (stav k říjnu 2025), hlavně pro <a href="https://www.sectigo.com/resource-library/time-stamping-server">testovací účely</a>.</p>

    <p><a href="https://ec.europa.eu/digital-building-blocks/DSS/webapp-demo/validation">Zde</a> je výborná validační webová stránka, která po nahrání dokumentu detailně ověří, co přesně v podpisu nebo časovém razítku je, na jaké úrovni, a zda to splňuje různé EU standardy.</p>

    <p>Pro běžnou práci s elektronickými podpisy by nemělo být nutné kupovat placenej software. Například i v neplacené verzi Adobe Acrobat si můžeme zobrazit detaily o podpisu přes Signature Properties → Advanced Properties. 

    <p>Pokud máte velké množství dokumentů k dlouhodobé archivaci, existují způsoby, jak to dělat levně, bez nutnosti mít časové razítko na každém z nich a v souladu s eIDAS. Například použít sdílené razítko na celou sadu dokumentů. Podrobnosti by asi patřily do samostatného článku.</p>

    <h2>Alternativy k eIDAS</h2>

    <p>Ekosystém eIDAS je vymyšlen chytře, ale neumím se ubránit pocitu, že je to celé složitější než by mělo být, trochu přeregulované a ne ještě zcela vodotěsné. Neexistuje lepší způsob jak dlouhodobě uchovat důvěru? Pomohla by tady úplně jiná technologie, jako třeba blockchain? Napište mi do komentářů co o tom soudíte.</p>

    <p>Na závěr bych dodal, že i když je elektronický podpis hezká technologie, ničemu nevadí podepisovat dokumenty ručně – tak jako kdysi. Dokázat pravost může být někdy složitější, ale z hlediska práva v tom nakonec není rozdíl. Pokud by člověk chtěl, aby dokument vydržel opravdu dlouho, třeba stovky let, může být papír nakonec i jistější.</p>
</body>
</html>
